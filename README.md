# Dokumentations opgaven
​
Mandag koncentredede vi os om et forholdsvis enkelt eksempel med en brugeroprettelse, det skulle meget gerne have demonstreret konceptet i et omfang som gør det muligt at gå på en lidt større opgave.
​
Så det vi skal nu er at forsøge at dokumentere et projekt der omhandler et interaktivt spil i browservinduet.
​
Der er 2 spil man kan vælge at arbejde med, begge indeholder at der skal skrives pseudokode, tegnes flowcharts, skrive tidsplan og sætte nogle milepæle.
​
1. **Sten-Saks-Papir**, hvor man kan spille mod computeren i browseren, der skal kunne vælges imellem bedst ud af 3, 5 eller 9 spil.
Ved hvert spiller "træk" skal computeren udføre et tilfældigt "træk", og en vinder vælges. Spillet skal kunne holde styr på hvor mange gange computeren og spilleren hver har vundet, dette sker indtil en af spillerne har vundet nok gange til at det valgte antal spil er nået. Herefter skal vinderen udskrives på skærmen, og man vil kunne starte et nyt spil.
​
1. **Enarmet tyvknægt** med 3 "hjul". Man kan indsætte et antal "mønter" og "trække" i armen for at lade de tre hjul "rulle" og hver lande på en figur. Dette skal være tilfældigt valgt, og nogle figurer skal være mere sjældne end andre. Hvis der landes på tre ens figurer skal spilleren tildeles en sum "mønter" alt efter hvilken figur der landes på. Man skal kunne trække i armen sålænge der er "mønter" i maskinen. Der skal være mindst 5 forskellige figurer på hvert hjul (f.eks. kirsebær, appelsin, blomme, 7-tal, bar) Der må gerne være flere af den samme figur på et hjul.
​
​
Der er ingen databaser eller serverside kode ved nogle af spillene, det er meningen altsammen skal afvikles direkte i browseren (tænk liveserver igennem VScode).
​
Begge spil er rimeligt åbent beskrevet, så der er fleksibilitet i hvor kompliceret du vil gøre det. Men tænk på at det er noget du kommer til at kode ud fra din dokumentation.
​
Hvis du sidder og har et tredje spilkoncept som du hellere vil afprøve, så er det også ok, dog vil kravet være at du får det godkendt af lærer, inden du går igang med dokumentationen. Og får at få det godkendt, skal reglerne ridses op lidt i stil med de ovenstående principper.
​
​
# Vælg hvilket spil du vil arbejde med.
​
Når du har besluttet dig for et spil, skal der skrives pseudokode og tegnes flowcharts over ALLE spillets interaktioner og funktioner, samt der skal være et antal milepæle som du mener er gode tidspunkter at udføre et commit til github. Pseudokoden og flowcharts skal gå hele spil-processen igennem, og må gerne deles op i forskellige dele, hvis du syntes det giver mest mening.
​
Der skal skrives et tids-estimat over alt det arbejde der skal udføres, med opsætning af html,css og javascript. Husk også at afsætte tid til at teste spillet igennem for fejl og lign, samt lidt tid til at finde inspiration og grafik.
​
Måske er det en rigtig god ide at tegne en wireframe eller to, så det er tydeligt hvordan spillet vil se ud i browseren.
​
Der er ingen design eller krav til hvordan det ser ud visuelt, så der er kreativ frihed, men pas på med at bruge for meget tid på design, det er ikke fokus i opgaven. 
​
Tanken er at der afsættes MAKS 2 dage til dokumentationen, hvor efter der skal foreligge pseudokode og flowcharts over AL javascript kode der skal til for at spillet kan køre, samt en tidsplan og beskrivelse af hvilke milepæle der skal opnåes.
​
Man må selvfølgelig gerne blive hurtigere færdig med dokumentationen, end de 2 dage. 
​
​
​
# Når dokumentionen er godkendt...
​
Så skal alt det som er dokumenteret, kodes, her er der igen tænkt maks 2 dage, så den endelige afslutning sker på fredag kl 13.30. 
​
Det er vigtigt at få opdateret tidsplanen når en funktion/handling er kodet færdig, så du kan holde øje med om din oprindelige tids-estimat holder eller om det går hurtigere eller tager længere tid end først antaget.
​
Dokumentationen er den første milepæl der pushes til github, derefter skal du forsøge at holde dine valgte milepæle.
​
Det er meningen du skal kode det du har beskrevet i din dokumentation, så der må ikke være for meget nyt i det endelige spil, som ikke stod i din pseudokode og i dine flowchart.
​
Husk det er først når dokumentationen er godkendt, du må begynde at kode... dette er et vigtigt punkt!
​
**God Fornøjelse**